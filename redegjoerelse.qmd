# Redegjørelse {.unnumbered}

Antall ord (uten referanser): 2489.

<!---
 Det som kjennetegner meg som underviser

* sterkt overbevist om at undervisere bør bruke resultater
  fra vitenskapelig forskning på læring og utdanning
  når man planlegger og utvikler sin undervisning
* Studentenes læring står sentralt (?)
* forsker i bunn, søker hele tiden ny kunnskap for å skape god undervisning
  og utvikler deg selv som underviser
* har en driv til å dele
* pioner i det digitale (?)
* endringsagent i eget fag og miljø, initiativtaker, ildsjel, modernisere biofaget
	- samarbeid med mange som også er interessert i programmering
	- samtidig som jeg prøver å bevege egen organisasjon
* fokus på å undervise programmering til personer i fagfelt
  der dette tydeligere ikke har vært en naturlig del av opplæringen
* ønsker pedagogisk opplæring for nye undervisere
* viktigheten av å inkludere beregninger/programmering i (tidlig)utdanning

Hva er motivasjonen min? Hva gjør at jeg vil stå i det? Hva er det som driver meg?

Hvordan forstår jeg studentenes læring?

- studenten må aktivt gå inn å bruke stoffet, helst diskutere med andre
- rollen til underviseren er å legge til rette for at studentene kan lære
- studentene må ha mulighet til å oppleve mestring
  (husk at mestringsfølelsen kom først opp i emneevalueringen i 2020?)
- motivasjon, valg av materialer, autentiske problemstillinger
- kognitiv belastning 
--->

## En klar utvikling over tid med økende fokus på studentenes læring

Mitt navn er Lex Nederbragt.
Jeg er fra Nederland og er 51 år, og har undervist på UiO i 18 år.
Min aller første undervisningserfaring
var som 20-årig gruppelærer for et kurs i zoologi.
Mens studentene så ett tverrsnitt av en kattenyre hver,
så jeg mange når jeg hjalp studentene,
og opplevde at det å undervise i seg selv er å lære. 

Mine første forelesninger på UiO var i 2006, i kurset BIO2120 Evolusjonsbiologi, 
([ped.mappe @sec-vl-bio2120]).
Det gikk sikkert bra, men på det tidspunktet var jeg mest opptatt av
meg selv og hva jeg som underviser gjorde [@kugel1993professors; se også @biggs2012What].

Det var ikke før jeg som postdoktor måtte lære meg
å bruke kommandolinje-baserte verktøy,
og programmering at jeg begynte å se nærmere på
hvordan man kan undervise og interessere for meg for forskning rundt undervisning. 
Jeg oppdaget at jeg, når jeg lærer noe nyttig, ønsker å dele den nye kunnskapen
med andre.
Jeg holdt korte kurs og workshops for kolleger i bruk av disse verktøyene.

I 2012 ble oppdaget jeg The Carpentries, en internasjonal
organisasjon av frivillige som organiserer workshops om verktøy
for forskere som bruker beregninger og programmering i sin forskning
([ped.mappe @sec-vl-carpentry]).
Etter å ha fått dem til å holde en av deres workshops på UiO
ble jeg vervet til å bli instruktør for organisasjonen.
Jeg gikk gjennom deres instruktørtrening, som er forankret i pedagogisk forskning:
mentale modeller, kognitiv belastningsteori, formativ versus summativ vurdering.

Jeg ønsket å etablere en lokal avdeling av The Carpentries
slik at flere UiO-forskere kunne delta på workshops.
Sammen med en kollega fikk vi til et samarbeid med Realfagsbiblioteket,
og i 2016 etablerte vi Carpentry@UiO,
som har organisert mer enn hundre workshops
med deltakere fra alle fakulteter, universitetsbibliotek og IT-avdelingen.
UiO har flere titalls personer utdannet som Carpentries-instruktør
([ped.mappe @sec-vl-carpentry]).
Denne måten å organisere etterutdanning på dugnadsbasis på
fungerer veldig bra,
det knytter mennesker med samme behov sammen på tvers,
og skaper et praksisfellesskap
@li2009Evolution rundt undervisning av disse metodene
på en pedagogisk gjennomtenkt måte.
Carpentry@UiO har bidratt til at mer enn tusen UiO ansatte
har fått opplæring i verktøy som er umiddelbart anvendbare.
Deres forankring i pedagogikk har inspirert mange.

The Carpentries har betydd mye for meg.
Jeg fant likesinnede personer med lidenskap for undervisning 
av moderne ettertraktede forskningsteknikker.
Å bli instruktør, og senere instruktørtrener,
endret mitt syn på undervisningen totalt.
Dette gjorde meg bevisst på viktigheten av motivasjon for læring,
det å begrense kognitiv last, formativ vurdering og
studentaktive læringsformer.
Jeg skiftet fokus fra meg selv til dem som jeg underviser til,
og over til studentenes læring @kugel1993professors.
Jeg oppdaget at utdanning er en egen vitenskap,
og ble overbevist om at,
akkurat som tidligere forskning informerer oss når vi utvikler vår egen forskning,
pedagogisk forskning bør informere oss når vi utvikler vår egen undervisning.
Dette har guidet mine tanker rundt undervisningsdesign fra den tiden av.

I 2012 fikk jeg min første erfaring som emneansvarlig
for INF-BIO5121/9121 ([ped.mappe @sec-vl-infbio]).
Dette lærte meg alt om hvordan undervisning foregår på et universitet,
og viktigheten av emneevaluering.

<!-- si litt om eksamen? Andre innovative und. formen? HPC serveren? -->

I 2017 ble jeg med bakgrunnen i min erfaring i å undervise beregninger til forskere
spurt om å utvikle et nytt emne:
BIOS1100 - Innføring i beregningsmodeller for biovitenskap,
et førstesemesterkurs i studieprogrammet Biovitenskap.
Emnet skulle gi biologistudenter beregningskompetanse
som en del av satningen på ‘Computing in Science Education’
([ped.mappe @sec-vl-bios1100]). 
Dette var en fantastisk måte å bidra til å modernisere biovitenskapsutdanningen.
Jeg hadde selv som forsker vært gjennom denne moderniseringen,
og er veldig motivert for å inkludere beregninger/programmering tidlig i utdanningen.

<!---Det å kunne lære nye studenter disse nye forskningsnære arbeidsmetoder passet veldig godt for en person som drives av å dele nyttig kunnskap med andre.--->

For å designe kurset tok jeg utgangspunkt i relevant pedagogisk teori
og forskning om det å lære programmering.
Fra forskningen lærte jeg at å lære å programmere anses generelt som vanskelig
[@jenkins2002difficulty; @robins2003Learning; @bennedsen2007Failure; @guzdial2015LearnerCentered]:
det er mye å ha i hodet samtidig, syntaks, problemløsningsstrategier, 
og den faglige konteksten.
Min utfordring var å undervise programmering for studenter 
som (ofte) ikke har valgt det 'myke realfaget' biologi for å lære akkurat det.
<!--- I tillegg skulle de lære det i et begrepstungt fag, med mange prosesser å forholde seg til.  --->
Når biologi og programmering skulle læres samtidig
er det fare for at den kognitive belastningen blir for høy.

Dette førte meg til teorien om kognitiv belastning,
som er opptatt med hvordan belastning av arbeidsminne
kan optimeres for å fremme læring @sweller2019Cognitive
og er relevant for programmeringsundervisning @caspersen2007Instructional.
<!--- Overbelastning av arbeidsminnet hemmer overføring av ny kunnskap til langtidsminnet,
som er nødvendig for læring. --->
Denne teorien har vært elementær for min utdanningspraksis.

Jeg bestemte meg for å ta utgangspunkt i veiledet instruksjon
("Guided instruction") @fisher2013Better,
for å begrense studentenes kognitive belastning.
Dette er en undervisningsmetode hvor studentene får eksplisitt veiledning
og støtte gjennom hele læringsprosessen,
heller enn å be dem å finne ut konsepter selv @kirschner2006Why.
I tillegg ønsket jeg å bruke studentaktiviserende undervisningsformer,
som jeg ble mer og mer overbevist om er viktig for læring
[@kugel1993professors; @freeman2014Active].

Det første jeg gjorde for å begrense kognitiv belastning
er bruk av samkoding, eller 'Participatory Live Coding':
en aktiv læringsteknikk, og form for veiledet instruksjon,
der en underviser programmerer sammen med studentene
[se også min publikasjon @nederbragt2020Ten] ([ped.mappe @sec-vl-samkoding])
for å undervise programmeringsteknikker.

Teknikken er et sentralt element i Carpentries' workshops.
<!--- , og er ment å senke terskelen for å komme i gang med programmeringen. --->
I BIOS1100 brukes samkoding nå gjennom hele kurset i
samkodingsgruppene ledet av gruppelærere, som får opplæring i teknikken
og bruker en samkodingsoppskrift som jeg har utviklet.
Det lille som er av forskning på live-koding i undervisningen viser at
teknikken er like bra som, om ikke bedre enn å bruke statiske kodeeksempler [@raj2018Role; @raj2020Livecoding]
og er derfor anbefalt for undervisning i programmering [@brown2018Ten; @wright2020why].

Selv om jeg visste at samkoding kunne være nyttig i BIOS1100
trodde jeg i 2017 ikke at det var mulig å skalere opp samkoding til 200 studenter.
<!--- 
Et av målene med samkodingen er at alle studenter følger med,
og at de skal kunne få hjelp når de sitter fast slik at de ikke faller av underveis.
I en stor gruppe kan det føre til at en student som har et problem
holder opp undervisningen for hele gruppen. --->
Jeg overså at jeg dermed stolte for mye på selvstendig læring av programmeringen
(‘minimal guidance’ @clark2012Putting).
Dette førte til at mange studenter meldte til studieseksjonen at de
var i ferd med å falle av fordi de ikke klarte å lære seg programmeringen.
Dette kom som et sjokk over meg, og jeg ble nokså nedenfor
at all arbeidet jeg hadde lagt inn i forkant føltes til ingen nytte
- studentene lærte ikke stoffet!

Jeg bestemte meg å ta grep og bytte ut undervisningen
de tre siste ukene med et frivillig tilbud om økter med samkoding.
Tilbakemeldinger fra studenter var overveldende positivt,
og mange fortalte
at de nå følte at de hadde forstått det vesentlige med programmeringen.

Jeg implementerte deretter samkoding fast i undervisningen.
Studentene melder tilbake at de opplever mye læringsutbytte av det,
og en gruppelærer sa at 'grunnmuren i programmering sitter mye bedre'.
Denne episoden lærte meg viktigheten av å få tilbakemeldinger fra studentene underveis.
Det er altfor lett å anta at et gjennomtenkt undervisningsopplegg
fungerer i praksis.
Jeg er fortsatt stolt over at jeg klarte å snu undervisningen for å
'redde' studentene som var i ferd med å falle av.
<!---
 I tillegg ble jeg enda mer overbevist om merverdien av samkoding som undervisningsteknikk. 
--->

<!--- Andre eksempler på grep som tar utgangspunkt i kognitiv belastning
er 

1) endringer jeg gjorde i rekkefølge av undervisning av sentrale Python elementer.
Konkret endret undervises while løkker nå før for løkker,
og undervises Numpy arrays mye mindre tett opp på vanlige lister i Python. 
--->

<!-- Løsningen var å skrive om kursboken, som hjalp mye med å redusere forvirringen etterpå. -->
<!-- Tone: Har du vært involvert I å skrive boken?
Hvordan har dette påvirket din utvikling som underviser i beregningsorientert biologi?
Hvordan skrev dere i så fall om boken? Hva ble viktig å endre? -->

Jeg tar også utgangspunkt kognitiv belastning i valg av programmeringsomgivelse.
Jeg valgte Jupyter notebooks som kombinerer tekst og kode,
og lar brukeren både skrive og kjøre kode på samme sted ([ped.mappe @sec-vl-jupyter]).
Studentene liker bruken av notebooks og bekrefter at det er lett å komme i gang med.
<!---
I 2019 fikk vi sammen med kjemisk institutt og USIT
innvilget prosjektet "Integrasjon av Jupyter og Canvas for digital vurdering",
som skal gjøre det sømløst og kombinere disse to plattformer ([ped.mappe @sec-vl-jupyter]). 
--->

En utfordring vi hadde var at eksamenssystemet Inspera ikke 
tilbyr mulighet for å bruke notebooks som innleveringsform,
eller teste kode under skoleeksamen.
Men, i dialog med undervisere i
begynnerprogrammering for Informatikk studenter
valgte jeg å akseptere dette.
Argumentasjonen var at studentene ved å ikke kunne kjøre kode
slapp å bruke mye tid på syntaksfeil, 
og kunne fokusere på å ferdigstille programmet sitt.
Men tilbakemeldinger fra studentene,
og min økte bevissthet om baklengs design
og meningsfylt samsvar (constructive alignment, @biggs2012What)
endret synet mitt.

I 2019 ba jeg om og fikk innvilget en egen eksamensinstans for JupyterHub i Silurveien,
som kunne brukes av studentene å skrive og levere besvarelser som notebooks.
Jeg så på dette som et viktig grep for å øke meningsfylt samsvar.
Før var det et stort gap siden studentene måtte skrive eksamensbesvarelsene
på en fullstendig annerledes måte enn som de hadde jobbet under kurset.
At dette nå var likt har gitt studentene bedre forutsetninger for eksamen,
og lar studentene i større grad demonstrere hva de har lært.
Mitt håp er at det også har bidratt til mer læring @biggs2012What.

<!---
 Det tredje grepet for å redusere kognitiv belastning er
Peer Instruction ("Likemannsundervisning"),
en evidensbasert aktiv læringsmetode der studentene diskuterer materialet
basert på spørsmål av underviseren @mazur1997Peer.
Ved å be studentene om å reflektere i sine egne ord,
er en student som nettopp forsto materialet bedre (med lavere kognitiv belastning)
i stand til å forklare det til en student som nesten forstår materialet, 
Metoden har vist positive resultater på studentens læring i programmering @crouch2001Peer.

I min undervisning bruker jeg Peer Instruction gjennom
flervalgsspørsmål som først besvares av alle studentene ([ped.mappe @sec-vl-formvurd]).
Hvis denne første avstemningen viser uenighet, og dermed misforståelser
blant studentene, lar jeg dem diskutere svaralternativene.
Den neste avstemningen viser da oftest at flere har forstått det.

Disse flervalgsspørsmål er også en form for formativ vurdering,
som handler om at både underviseren og studenten får tilbakemelding
på studentenes forståelse og eventuelle misoppfatninger knyttet til et tema @boston2019Concept.
Jeg lærte om viktigheten av formativ vurdering gjennom The Carpentries,
og har brukt det siden for å oppdage og korrigere misforståelser. 
--->

## En forskende tilnærming

Forskning handler mye om å eksperimentere, og evaluere resultatene i lys av
tidligere forskning og teorier.
Som sagt tar jeg samme utgangspunkt når jeg designer undervisningsopplegg.
<!--- , og har testet undervisningsformer som samkoding,
og formativ vurdering med Peer Instruction. --->
Jeg har opplevd hvor viktig det er å bruke tilbakemeldinger
fra studententer og gruppelærere.

Jeg ber studentene på slutten av gruppetimene å besvare
en online ‘exit quiz’: "Hva var bra med dagens gruppetime?"
og "Hva er fortsatt uklart for deg?"
<!---
 På slutten av innleveringsoppgavene og eksamen
er det et frivillig spørsmål om egenvurdering
(hva mestrer du, og hva er fortsatt utfordrende?). 
--->
Svarene på disse gir verdifull tilbakemelding
for å forstå eventuelle problemer studentene sitter med.
Noe av dette kan adresseres umiddelbart i neste gruppetime.

Jeg bruker aktivt resultatene av kursevalueringer ([ped.mappe @sec-vl-emneeval]).
Dette lærte meg for eksempel at flervalgsoppgaver fungerte veldig bra,
men ikke penn-og-papir oppgavene vi prøvde ut en periode,
og om behovet for flere mengdetreningsoppgaver i programmering.

Jeg er opptatt av å observere studentene mens de jobber med faget.
Det er vanskelig å sette av nok tid til det,
men jeg opplever alltid at jeg får mye innsikt i
hvordan studentene tenker, og deres misforståelser rundt stoffet.
For eksempel kan de lese en oppgavetekst på en helt annerledes måte
enn den var ment. 
Dette hjelper meg å forbedre kursmaterialet over tid.

<!-- Tone: Hvordan har disse endringene forbedret studentenes læring?
Har evalueringene endret seg etter endringene? -->

Ikke minst bruker jeg støttespillerne mine, gruppelærere,
som er nærmest studentene og er dermed en viktig informasjonskilde.
Jeg ber dem å beskrive deres erfaringer umiddelbart etter gruppeundervisningen
i et delt online erfaringsdokument,
som diskuteres i fellesskap på de ukentlige gruppelærermøtene.
Dette lar meg rette opp feil i materialet som skal gis igjen samme uke,
og er grunnlaget for forbedringer til neste gang.
Dette gir også gruppelærere eierskap i undervisningsutvikling,
noe de setter pris på.


<!---
 Det er per dags dato lite forskningsbasert kunnskap om hvordan biologistudenter 
stiller seg til programmering i biologi og hvilke læringsstrategier de bruker.
Vi er derfor i en unik posisjon til å fremskaffe slik kunnskap
ved å ‘forske på’ studenter i BIOS1100. 
--->
Siden jeg ble mer kjent med pedagogisk litteratur
og fikk erfaring med å teste ut undervisningsmetoder
har en forskende tilnærming til undervisning vært viktig for meg.
Jeg har også fått andre til å være med å vurdere.
Jeg deltok i 2019 og 2020 i et tverrfaglig veilederteam for fire lektorstudenter
som har tatt en undervisningsrettet master der de
undersøkte BIOS1100-studenters holdninger til,
motivasjon for, og problemløsningsstrategier i 
programmering og modellering i biologi ([ped.mappe @sec-vl-forskning]).

Jeg har fra begynnelsen av tatt utgangspunkt i at problemstillinger vi jobber med
skal være relevante for biovitenskapstudenter.
Det var gledelig å få bekreftet at mitt valg av biologisk relevante problemstillinger
er støttet av tidligere forskning:
dette bidrar til opplevd nytteverdi, som gir ytre motivasjon @ryan2000Intrinsic,
og økt mestringsforventning @eccles2002Motivational.
Jeg mener nå også at samkoding som undervisningsform bidrar til mestringsfølelse,
noe som er viktig for engasjement @bandura1977Selfefficacy.

Funnene i masterprosjektene har jeg brukt aktivt for å forbedre kurset,
både faglig og hvordan emnet undervises.
Eksempler er økt relevans i valg av temaer som for eksempel modellering av Covid-19,
og økt fokus på problemløsningsstrategier.
Dette arbeidet har også blitt presentert på MNT konferansen og publisert
[@gregers2019Lektorstudenter; @eliassen2021Motivasjon].

<!-- Tone: Igjen, hvorfor tror du relevans er særlig viktig for å lære programmering i biologi?
Har du noen indikasjoner på at det støtter studentenes læring?
Enten støttet i litteratur eller egne erfaringer -->


<!--
Utfordring: hvordan å aktivisere studenter. Løsning: penn-og-papir øvelser, MCQ/Peer Instruction, Active Learning Classroom
Utfordring: studenter har ikke effektive problemløsningsstrategier. Løsning: CCSE sommerstudentprosjekt 2023?
-->


## Kollegial holdning og praksis

Som tidligere nevnt var fellesskapet i The Carpentries
viktig for min inngang til et mer kvalitativ blikk på undervisning.
Det kollegiale fellesskapet ga rom for erfaringsdeling
som jeg har prioritert siden.
Jeg har holdt flere foredrag om kurset BIOS1100
og bruk av Jupyter notebooks i undervisningen
både innenfor og utenfor UiO ([ped.mappe @sec-vl-deling]). 

<!--- CCSE lederteam? --->

Siden 2022 leder jeg UndervisningsVerksted ved IBV, også kalt Underverk:
"en workshopserie der alle som er involvert i undervisning ved
Institutt for Biovitenskap skal få mulighet til å arbeide med alle aspekter av
undervisning i et kollegialt fellesskap."
Kollega Tone Gregers ved IBV fikk i 2019 støtte fra fakultetets studiekvalitetsmidler
til dette.
UnderVerk har organisert flere workshops, bl.a. om
Læringsmål og baklengsdesign, studentaktive læringsformer, digitale verktøy
([ped.mappe @sec-vl-underverk]).
UnderVerk er en veldig fin måte å gjennomføre erfaringsutveksling på,
og viser bredden i undervisningsteknikker som brukes på instituttet,
og hvor lett det er å få  undervisere til å dele med hverandre.
UnderVerk sesjonene har økt kunnskapen blant undervisere på IBV.
Som et konkret eksempel ble læringsutbyttebeskrivelser for kurset BIOS-IN5410 tilpasset
til å ha aktive verb [@biggs2011Teaching] etter en workshop om dette.

I store kurs overlates mye av undervisningen til gruppelærere.
Dessverre er det ikke en utbredt praksis
å gi dem opplæring i undervisning.
Jeg valgte derfor tidlig å
lære opp mine gruppelærere i noen enkle pedagogiske begreper og teknikker.
Her gjenbrukte jeg materialet fra The Carpentries instruktørtrening.
Til min store glede ble det senere startet opp et Lærings–Assistent-program
ved fakultetet.
Jeg ba om, og fikk lov til å være involvert 
i Lærings-assistent-seminar som tilbys til ferske gruppelærere på MSc nivå
([ped.mappe @sec-vl-la]).
Nye gruppelærere i mine kurs anbefales dette seminaret.
Jeg opplever at det å tilby noen enkel pedagogikk setter i gang en prosess
hos en gruppelærer som i seg selv, sammen med økt kunnskap,
fører til at den blir seg mye mer bevisst rollen som underviser,
og at det gjør hen bedre i jobben sin.

Jeg er også blitt en del av undervisningsteamet for
MNPED9000 – Teaching in STEM, som skal hjelpe PhD studenter med pliktarbeid
til å utvikle sin evne til fasilitere studentens læring
gjennom å utforske prinsipper for undervisning og læring i høyere utdanning.
([ped.mappe @sec-vl-mnped0000]).

<!---
 Et viktig aspekt av disse opplæringstilbudene er at undervisningsmetodene som undervises i
brukes aktivt under kurset: innholdet og aktivitetene kobles aktivt opp mot 
læringsutbyttebeskrivelser for å vise baklengs design av undervisningen
og meningsfylt samsvar i praksis;
øktene bruker aktive læringsaktiviteter som tenk-par-del, gruppediskusjoner,
studenter som gir tilbakemelding på hverandres arbeid. 
--->

Vår 2023 ble jeg bedt om å lede prosjektet Digitalt Læringsmiljø 2030.
Prosjektet skulle undersøke hvordan UiO bruker det digitale læringsmiljøet
og muligheter for forbedring fremover.
Dette takket jeg gledelig ja til ([ped.mappe @sec-vl-dlm2030]).
Arbeidet ga meg en glimrende mulighet til å lære mye om hvordan undervisning
er organisert, og oppleves, på UiO.
Jeg kunne bruke mine erfaringer, og påvirke veien videre for UiO
i det digitale.
Prosjektteamet besto av ansatte fra den sentrale studieadministrasjonen,
LINK, og IT avdelingen,
og det var veldig interessant å høre mange forskjellige perspektiver.
Prosjektet hadde lærerike innspillsmøter
med studenter, undervisere, studieadministrative, og fagavdelinger.
Undervisning er et samspill av mange aktører. 
Som underviser ser man ofte ikke de andre sidene av dette,
og prosjektet var veldig lærerikt fordi jeg fikk snakket med så mange.
Jeg merket at mine erfaringer med undervisning kom til nytte for rapporten.
Anbefalinger i rapporten har med en del ting jeg brenner for:
at det digitale blir brukt på en pedagogisk måte @goodyear2015teaching,
bruk av relevant læringsteori som utgangspunkt,
redusere kompleksiteten i det digitale læringsmiljøet
(begrense kognitiv belastning)
og et helhetsperspektiv der man ser på det digitale
som en del av et større, levende læringsmiljø.
Gjennom prosjektet har jeg selv lært mye om hvordan man kan lage 
et sammenhengende økosystem av undervisningsressurser
som studentene kan bruke av det de har behov for @luckin2008learner.
Jeg håper og tror at rapporten kommer til å bidra 
til bedre undervisning og læring ved UiO.

Min reise som underviser fortsetter.
Jeg ønsker flere forskningsprosjekter som studerer effekten av undervisningen min,
spesielt rundt MNPED9000 kurset.
Vi er godt i gang med integrering av beregninger i biovitenskapsutdanningen,
men vi har en vei å gå for en full integrering.
Jeg vil gå i dialog med kolleger ved instituttet for
videreutvikle studieprogrammet på dette området.
Kunstig intelligens kommer til å endre mye,
og jeg ønsker å fokusere på hvordan det kan bidra til at våre studenter
blir selvstendige, nysgjerrige, utforskende, lærende mennesker @kugel1993professors.


<!--- 
I 2021-2022 var jeg en del av
"Arbeidsgruppen for gjennomgang av ferdighetstrening i biovitenskapsprogrammet"
ved Institutt for Biovitenskap.
Arbeidsgruppen skulle gå gjennom bachelorprogrammet Biovitenskap,
med fokus på studentenes ferdighetstrening og samsvar mellom kurstilbudet
og læringsutbyttebeskrivelsen for programmet.
Det var veldig nyttig å snakke med flere kollegaer i arbeidsgruppen,
og med mange undervisere på workshoppene vi holdt,
reflektere over studieprogrammet,
og sammen komme med forslag til forbedring.
Arbeidsgruppen leverte en rapport ([ped.mappe @sec-vl-ag-ibv])
der det bl.a. be anbefalt opprettelsen av ‘studieløp’
for å synliggjøre muligheter for spesialisering og yrkesrelevans for programmet.
En annen anbefaling var å legge inn en feltkomponent i første semester,
og da i kurset BIOS1100.
Dette førte til at vi allerede i 2022 startet et prosjekt
for å pilotere denne feltkomponenten.
Høsten 2023 skal de første studentene ut i felt for å måle noen biologiske
egenskaper som de senere kan modellere i datalabben. 
--->

<!--
* Foredrag om CSE@IBV flere steder, inkludert UiB besøk ved STUT CircleU gruppen (online)
* Dialog med bl a Geir Kjetil om hvordan å undervise og vurdere programmering
* Nettverk Geir Kjetil programmering
* Rapport CSE@IBV fra 2019 (e.l.)
* OBiWoW (samarbeid med PhD studenter)
* CSE sommerstudenter og lektorstudenter
-->

<!---
 
## Lederroller

<!-- Dokumenter eventuelle lederroller du har, eller har hatt, for å fremme utdanningskvalitet. -->

<!---
Jeg har, eller har hatt, følgende lederroller for å fremme utdanningskvalitet
([ped.mappe @sec-vl-leder])

* Leder, Prosjekt Digitalt Læringsmiljø 2030 (2023)
* Styreleder, Carpentry@UiO (2019-)
* Nestleder med ansvar for utdanning i Bioinformatikk,
  Senter for Bioinformatikk (2018-)
* Medlem av ledergruppe Centre for Computing in Science Education
  (CCSE, et SFU ved UiO) (2017-)
* Medlem Fagråd for IT i Utdanning (2022-)
* Leder for ​​Styret Forskerskole Digitalt Liv Norge (2016-2020)
* Medlem, så leder, Executive Council (styret) for The Carpentries (2018-2021)
 
--->

<!---
 ### Videre planer

Framover ønsker jeg å forbedre den pedagogiske bruken av digitale verktøy i kurset,
spesielt Canvas. 
Det pågående prosjekt "Integrasjon av Jupyter og Canvas for digital vurdering"
som jeg har fått bevilget midler for, skal bidra til det,
og vi skal teste ut digitalt opplegg i Canvas som studentene skal gjennomføre
før undervisningen.

Jeg mener at Kunstig Intelligens verktøy
[språkmodeller?]
verktøy som ChatGPT kan kunne brukes på en måte
som fremmer læring.
Dette skal vi begynne å undersøke i BIOS1100: hvordan kan studentene gå i dialog 
med en chatbot for å hjelpe dem å lære stoffet?
Jeg ser for meg at dette blir en del av et utvidet, sammenhengende økosystem av 
læringsressurser for studentene @luckin2008learner
hvor de kan velge det de trenger for å åppnå best læring. 
--->
<!-- Tone: Om mulig, skriv en innledende setning om hvordan språkmodeller
har gitt høyere utdanning utfordringer vi ikke har sett tidligere.
Vi må kanskje tenke helt nytt om både hva og hvordan vi underviser studentene
og hvordan vi vurderer.
Men brukt riktig og på en pedagogisk måte kan språkmodeller blir
et nyttig verktøry som fremmer læring.
Kanskje kan det du ønsker å teste ut skje i samarbeid med CCSE/KURT? -->

<!---
 Jeg er veldig interessert i å utforske mulighetene som maskinlæring
og kunstig intelligens kan gi når det gjelder å analysere studentenes besvarelser.
For eksempel, kan vi bruke disse verktøyene til å finne ut
felles misforståelser studentene sitter med? 
--->
<!-- Tone: Hm, her er jeg litt usikker på hva du tenker?
Hva skal du med studentenes misforståelser?
Hva er målet med å hente disse dataene inn? -->


<!---
 Rapporten av arbeidsgruppen som jobbet med gjennomgang av ferdighetstrening
i programmet og anbefalte å nedsette en egen arbeidsgruppe,
ledet av meg,
for å gjennomgå utviklingen av beregningskompetanse i bachelorprogrammet.
Jeg ønsker å starte opp dette arbeidet høsten 2023 eller våren 2024.
 
--->

