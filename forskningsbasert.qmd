## En forskende tilnærming {.unnumbered}
<!-- Fra 2021: “I sin søknad viser Nederbragt til forskningslitteratur som grunnlag for hvordan mye av undervisningen er lagt opp. Det legges særlig vekt på aktiv studentdeltakelse og formative vurderinger fra studentene selv. Nederbragt viser til at det er foretatt avveininger til valget av metoder brukt i undervisningen. Kombinert med aktiv innhenting av evalueringer av undervisningen, både ved midtveis og slutt, samt ved hvert enkelt seminar, viser Nederbragt at det foreligger en forskende tilnærming til undervisningen. Det hele knyttes til ett emne som han aktivt har bidratt til å utvikle i ulike faser og ved bruk av forskjellige pedagogiske modeller.” -->


<!-- ### Beskriv -->

<!-- Beskriv og reflekter over hvordan du har tatt i bruk forskning i din utdanningspraksis, både med hensyn til faglig innhold og pedagogisk metode. -->

### Bruk av resultater fra forskning om læring i undervisningen

Jeg er sterkt overbevist om at undervisere bør bruke resultater
fra vitenskapelig forskning på læring og utdanning
når man planlegger og utvikler sin undervisning.

Kort sammenfattet har jeg fokusert på tre områder som er beskrevet andre steder i denne redegjørelsen:

* Teorien om Kognitiv Last (Cognitive Load Theory)
* Formativ vurdering og Peer instruction
* Samstemt undervisning (Constructive Alignment)

### Systematisk bruk av evalueringer

I min undervisning bruker jeg underveisevaluering og sluttevaluering 
på en systematisk måte for å forbedre min egen utdanningspraksis.

*Underveis* bruker jeg alltid et delt erfaringsdokument der undervisere/gruppelærere
sammen beskriver erfaringer umiddelbart etter undervisningen.
Dette lar meg rette opp feil i materialet som skal gis igjen samme uke,
og er grunnlaget for forbedringer til neste gang.
Dette gir også gruppelærere eierskap i undervisningsutvikling,
noe de setter pris på.
Disse dokumentene viste seg å være viktig for å forbedre kurset.
På slutten av gruppetimene ber jeg studentene å besvare
en online ‘exit quiz’: "Hva var bra med dagens gruppetime?"
og "Hva er fortsatt uklart for deg?"
Dette er verdifull for å forstå eventuelle problemer studentene sitter med
slik at de kan adresseres umiddelbart.
Samme spørsmål stilles som siste, frivillig oppgave under eksamen.

Det gjennomføres en midtveisevaluering og en sluttevaluering ([ped.mappe @sec-vl-emneeval])
der alle studenter bes å fylle ut et nettskjema.
Resultatene av disse spørreundersøkelser diskuteres med studentrepresentantene,
som vi har felles med de andre 1. semester kursene.
Evalueringer har ført til en rekke endringer og forbedringer i kurset.
Noen eksempler er:

* innføring av samkoding som teknikk for å undervise elementære programmeringskonsepter
* rekkefølge programmeringskonsepter undervises i 
* formatet og innholdet til forelesninger


### Forskningsprosjekt "Programmering og modellering i biologi"

Det er per dags dato lite forskningsbasert kunnskap om hvordan biologistudenter 
stiller seg til programmering i biologi og hvilke læringsstrategier de bruker.
Vi er derfor i en unik posisjon til å fremskaffe slik kunnskap
ved å ‘forske på’ studenter i BIOS1100.

Jeg har vært med i et tverrfaglig veilederteam for fire lektorstudenter
som tar en undervisningsrettet master om studenter som tar BIOS1100.
Formålet med disse prosjektene har vært å undersøke studenters holdninger til,
motivasjon for, og problemløsningsstrategier i 
programmering og modellering i biologi.

Funnene i masterprosjekter har jeg brukt aktivt for å forbedre kurset,
både faglig og hvordan emnet undervises.
Eksempler er økt relevans i valg av temaer som for eksempel modellering av Covid-19,
og økt fokus på problemløsningsstrategier.

Dette arbeidet har også blitt presentert på MNT konferansen og publisert
[NJSTEME: @gregers2019Lektorstudenter @eliassen2021Motivasjon].

### Videre planer

Jeg er veldig interessert i å utforske mulighetene som maskinlæring
og kunstig intelligens kan gi når det gjelder å analysere studentenes besvarelser.
For eksempel, kan vi bruke disse verktøyene til å finne ut
felles misforståelser studentene sitter med?



